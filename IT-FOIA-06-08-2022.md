On 06-08-2022 the following FOIA request has been sent:

PREMESSA

Ai sensi dell’art 37 par. 1 lett. a e par. 7 del GDPR i Titolari del trattamento devono comunicare l’RPD (DPO) e a tal fine il Garante Per la Protezione dei Dati Personali ha predisposto apposite modalità telematiche di comunicazione di cui al sito https://servizi.gpdp.it/comunicazionerpd/s/ .

Merita d’essere menzionato che il Garante Francese (CNIL) ha già predisposto la pubblicazione automatica, in OpenData, di tutti i Titolari del trattamento dati che hanno comunicato il DPO, tramite dataset accessibile all’indirizzo https://www.cnil.fr/fr/opendata .

Il Centro Hermes per la Trasparenza e i Diritti Umani Digitali si porta promotore della iniziativa di liberare tali dataset da parte di tutte le DPA (Data Protection Authority Europee) avviando il progetto DPOpenData (Project to have European DPA to release all Data Processors and their DPO contact as OpenData https://github.com/hermescenter/DPOpenData) invitando le medesime a seguire il virtuoso esempio del CNIL e richiedendone l’accesso per tramite dei diritti di accesso civico generalizzato (FOIA).

RICHIESTA ACCESSO CIVICO GENERALIZZATO

Poste le premesse in calce, siamo a richiedere l’accesso al documento informatico rappresentante i dati comunicati dai Titolari del trattamento per tramite della procedura di “comunicazionerpd”, che siano già obbligo di pubblicazione da parte del Titolare e/o Responsabile del trattamento per garantire l’esercizio dei diritti all’interessato e cioè partendo dal “MODELLO COMUNICAZIONE AL GARANTE DEI DATI DELL’RPD”:

- Dati del Titolare del Trattamento: Denominazione Ente, P.IVA, Indirizzo, Città, Cap, Provincia, Telefono, Email, Pec, Sito Web

- Dati del Responsabile della Protezione Dei Dati: 
-- Se l’RPD comunicato è una persona fisica o persona giuridica
-- Se l’RPD comunicato è interno o esterno
-- Se l’RPD è persona fisica, si richiede Email e/o Pec (in quanto già obbligo di pubblicazione ai fini dell’esercizio degli interessati)
-- Se l’RPD è persona giuridica, si richiede Denominazione Ente, Indirizzo, Città, Cap, Provincia, Telefono, Email, Pec, Sito Web
-- Modalità di pubblicazione dei Dati di contatto del DPO
